<html>
<body>
Benteng Kuto Besak adolah benteng tuo nan talatak di Palembang, Indonesia. Iko adolah struktur arsitektur lokal paliang tuo dan paliang gadang, nan manjadi simbol tapantiang dari sijarah Kesultanan Palembang di maso lalu. Indak sarupo jo banyak benteng lain di Indonesia, benteng ko indak dibangun dek kakuasoan panjajah, malainkan dek sultan-sultan Palembang surang. Benteng Kuto Besak kini ko marupoan salah satu obyek wisata rasmi nan tanamo di Palembang. Kato Kuto dalam bahaso Malayu Palembang baarati koto, istano, benteng, atau kubu bapaga tinggi, sadangkan kato Besak baarati gadang. Benteng ko dirancang dek Sultan Mahmud Badaruddin I (1724-1758) jo dibangun dek anaknyo, Sultan Mahmud Bahauddin (1776-1801). Pambangunan maambiak maso tujuah baleh taun untuak manyalasaiannyo, nan akianyo dirasmian pado taun 1790. Sajak mulo dibangunnyo, Benteng Kuto Besak alah manjadi simbol dalam perlawanan lokal taadok kakuatan Eropa 
<img src="y3P5v9pDpOS5hX4_REPXoCBTczkWybzH71rzxb5NQnw.jpg">
</body>
</html>
